<!doctype html>
<html>
<head>
<meta charset="utf-8">
<title>Вітчизняна війна</title>
<link rel="stylesheet" href="style.css">
</head>

<body>
	
	<p><h2 class="title_2">Село Ленінське</h2></p>
	
	<p>Яке мальовниче, яке красиве село Ленінське, яке багате природою, що розташувалось на бувшому степу. Воно розташоване в 4-х кілометрах від села Шамраївка. На північ від села Ленінського розташовані поля Ленінські та Шамраївські, на схід – ліс Федоряки та далі кілометрів за п’ять ліс Пожарня тягнеться на кілометрів 15-ть аж до села Яблунівка. А скільки по лісах вирощують сіна, ягід та грибів, Маслюків, опеньок та багато інших. На південь від села тягнеться річка Сквирка, а за річкою ліс Ново Пустоварівський, а в річці скільки тої риби, коропи, карасі, линьки. На греблі по дорозі на Стару Пустоварівку млин раніше молов водою, а тоді переключились на електроенергію. Тут водяться і дикі качки. Коли настають дні охоти, ви б попробували яке жирне смачне качине м'ясо. На захід від села поля Ленінські та села Кузьмівки, яка розташувалась за 2 кілометра. На північ від села тягнеться яр, так і зветься, Татарський, який тягнеться аж до Сквирського шляху. А в яру розташовані сажалки де водиться риба карасі, коропи, линки. Можна ще раз сказати, що село Ленінське таке красиве. Адже вулиці мали назви від лісу. Вулиця 1-го Травня, пересікає її вулиця Партизанська, вулиця Франка, вулиця Тарасівська, потім вулиця Шевченко і вулиця Ленінська.</p>
	
	
	
	<p>Село засноване 1922 року. Була утворена комісія, До складу комісії земельної обрано таких. Маріненко Юхим, Шараевський Захарко Лаврінів, Лунченко Калістрат, Кравченко Павло Ніконорович, Максіменко Александр та землевпорядник Чагарний Іван.</p>
	
	<p>Які і нарізали 315 садиб, відвели 2 га кладовища, під школу 4 га, під майдан «Воля»2 га. Село спочатку називалось Стадниця. Бо тут був кінний завод. І в степу паслись стада коней. Пізніше після нарізки садиб, які відвели під село в 1922 році. Селяни почали будуватись на відведених садибах. Коли поселилось сімей 30-ть, то зібрали збори селян 1924 року і на зборах назвали село Тарасівка. Ми в той час були в Велико-Половецькому районі, а в районі оказалось дві Тарасівки. 1926 році на зборах села нашу Тарасівку назвали Ленінська-Тарасівка. Село носило цю назву до 1949 року, а в 1949 році, за постановою Київського облвиконкому перейменували в село Ленінське.</p>
	
	<p>Друга Тарасівка получила назву Вільна Тарасівка, яка і сьогодні є назвою цього села. В 1930 році в селі Ленінське був організований колгосп «19 річчя Жовтня». До цього колгоспу входило і село Кузьмівка. Але у 1933 році на вимогу села Кузьмівка розділитися, то й розділились. Господарство Ленінський колгосп назвали «8 березня», а Кузьмівський колгосп назвали «9 січня».</p>
	
	<p><h2 class="title_2">Переддень війни</h2></p>

    <p>Почався 1941 рік. Колгосп мав 800 членів колгоспу, 303 господарства в колективному господарстві, 652,5 гектара польової землі, 166,5 гектара присадибної землі, 135 коней, 94 вози, 33 плуги, 30 культиваторів, 60 борін, 4 молотарки, 2 двигуни, 4 січ карки, 8 тракторів, комбайн, 11 ланок, 2 бригади. Поголів’я худоби В.Р.Х. 300 голів, В.Т.Г. 100 корів, 500 свиней, 150 овець.</p>

    <p>З будинків конюшня, корівня, свинарник, комора, вівчарня, майстерня, пташарня 500 курей, клуб і одна автомашина. Настав травень 1941 року. Колгоспники колгоспу на високому агротехнічному рівні обсіяли землю в стислі строки. Гарно обсіяли цукрові буряки та інші просипні культури. Така була гарна. Сприятлива весна. Так гарно все йшло в ріст. Недарма є таке прислів’я «три дощі в маю, то й агроном не потрібний». Правда в нас тоді ще й не було агронома, а був агротехнік Яцун Яков Володимирович. Він же і завідувач хати лабораторії. В кожного колгоспника така складалась думка, важка праця на всіх польових роботах колгоспу, то гарні всі посіви і надія що гарно буде віддячено за працю колгоспника, гарна повинна бути оплата на трудодень. Передбачався врожай зернових по 25 центнерів на 1 гектар, а пшениці до 30 центнерів з 1-го гектара. По цукрових буряках вид на врожай що найменше по 280 центнер з 1-го гектара.</p>

    <p>На цукрових буряках закінчили проривку та повірку. На яких працювало 11 ланок по 6 жінок в ланці всього 66 жінок. Одарка працювала ланковою, вони від світанку до смерку працювали на полі. Пропололи картоплю, соняшник та інші. Прополювати закінчили всі 11 ланок. Прополювали зернові від бур’янів, та виносили на дороги та обміжки. </p>

    <p>Гарно відсвяткували свято 1 Травня. Гарно все пороблено, гарно і відсвяткували. Бригади виїзжали з своїми людьми до лісу. По трудах праведних і гарний відпочинок, як говорив Й.В.Сталін. Буде жити краще, буде жити веселіше. І це свято вже приходило до нас в Ленінське. Я в цей час працював головою Ленінсько-Тарасівської сільської ради депутатів трудящих. Замісником голови був депутат Яцун Яков Володимирович, а секретарем була комсомолка Кравченко Катерина Федорівна. </p>

    <p>Як було гарно, весело, злагоджено працювати в ті роки. Сільська рада виконувала всі завдання, які було на неї покладено, як по фінансах, так і по заготовках. Плани всі було виконано по податках і всіх платіжках. В колгоспі теж гарно йшли роботи. Колгосп теж виконував всі завдання, які на нього покладались.</p>

    <p>Головою колгоспу був Севериненко Євмен Явтухович. При колгоспі була парт група. Партгрупоргом була Матусевич Антоніна Никанорова, член КПБУ з 1937 року, Данильченко Федор Кузьмич член КПБУ з 1939 року, Попіль Дмитро член КПБУ з 1937 року, Маріненко Іван Вікторович член КПБУ з 1937 року, Явнюк Тимош Фадеевич член КПБУ з 1339 року, Омельченко Федось Кирилович член КПБУ з 1940 року. У 1940 року Матусевич Антоніна Никанорівна вибула в місто Сквира, стала працювати Народним Судією. Коли Матусевич вибула в Сквиру, то мене Данильченко Ф.К. обрали партгрупоргом. При колгоспі була комсомольська організація. Секретарем ВЛКСМУ був обраний Свинківський Юзик, а в 1940 році Свинківський вибув, був призначений в Червону Армію, то комсомол обрали Данильченко Івана Федоровича. </p>
    <p>Членами комсомолу були такі товариші. Тарануха Микола Мусієвич, Тарануха Сергій Іванович, Андрушко Олекса Платонович, Зеленський Михайло Андріевич, Сингаєвський Ілько Васильович, Качаненко Степан Мефодієвич, Фица Михайло Талімонович, Левіцький Микола Андрієвич, Тарануха Арсен Іванович, Андрушко Микола Васильович. Які майже всі загинули на фронті Вітчизняної війни. В ці грізні передвоєнні роки вчителювали такі товариші: Мацюк, Патуля, Стеценко Антон Лукич, Пустосвіт, Черняк, Свинківська Марія Григорівна, Позняк Софія Антонівна, Галущенко Федор Федорович, Цимбалюк Одарка Федорівна. Шаманський Іван Григорович директор Ленінсько-Тарасівської не повної середньої школи.</p>

    <p>В клубі ставились різні постановки, художні вечори, співи пісень та танці. Весело і добре вже жилось.</p>

    <p><h2 class="title_2">Моя Вітчизна</h2></p>

    <p>Моя Вітчизна. Якою радістю живуть Радянські люди, якою вірою в щасливе майбутнє. Світяться їх очі. Ти їх мати, дала змогу милуватися твоєю чарівною красою. Я люблю тебе Вітчизно. Це ти даруєш мені сліпучі від Сонця ранки, це тобі я всміхаюсь ідучи ранком на роботу в свій рідний колгосп. В кожному промені Сонця я бачу тебе. Я не розумію, як можна існувати без тебе, як можна жити не відчувати тебе поруч моя Вітчизно. Твоє щастя це наше щастя. А горе твоє це наше всіх велике горе. Ти не помічала, якими стають люди, коли над тобою нависне якась небезпека. Ти ніколи не бачила їх очі, потемнілі від болю і смутку. Схвильовані, рішучі в такий час, здатні на все. Ти пам’ятаєш тих, хто віддав своє життя за ради тебе, моя Вітчизно. Але залишилася ти, ти рідна моя Вітчизна, до болю горда і велична. Десь там, за горами вбитих, за ріками крові і сліз тебе чекало щастя. Люди вели тебе до нього і ти знайшла його, хоч воно обійшлося тобі дуже дорогою ціною.</p>

    <p>Ти втратила кращих своїх синів, батьків, братів, чоловіків, коханців своїх. Як кожна мати, сестра, дружина, кохана дівчина пам’ятатимеш про них. Це твої сльози ввижаються нам дощами, коли ти плачеш в тузі за загиблими. Так люди йшли на смерть за ради тебе Вітчизно. Нехай не чути зараз гуркоту канонади, не видно спалахів пожеж, але в наш час є місце подвигу.</p>

    <p>Людина освоїла космос, освоїла безмежні цілинні простори. І ще, подвиг це постійна боротьба нашої славної комуністичної партії Радянського Союзу. Нашого мужнього радянського народу за мир на землі. Кожен патріот хоче бачити нашу славну Вітчизну щасливою, квітучою, мирною, багатою Радянську країну. То навіщо ті війни, що постійно точаться на нашій планеті. Навіщо проливати кров, навіщо ті сльози, що їх проливають матері в тузі за своїми синами. Кому потрібні гори вбитих в жорстокій війні.</p>

    <p>Історія однак не закінчується, життя йде далі поважно і весело, сміх зустрічається з сльозами, старе з новим, минуле з майбутнім. Триває спір двох епох, епохи старої, що відживає своє, чи віджила вже, і епохи нової, що швидкісними темпами й рішуче знайшла свою дорогу до Ленінського і оселилася тут навіки.</p>

    <p><h2 class="title_2">Людина і зброя</h2></p>

    <p>За 5559 років народи світу пережили14513 воєн, під час яких загинуло 3640000000 людей. Тобто більше людей, ніж зараз живе на земній кулі. Неймовірні витрати на війну, які відчисляються 500500000000000 карбованців. За першу половину 20-го століття з 1900-1953 рр. війни та підготовка до них обійшлась народам 4000 міліардів доларів, що 12-13 разів перевищує середнє річний прибуток всіх країн земної кулі. Все людство могло б більше 10 років жити за рахунок цих коштів, які проковтнув мілітаризм за пів століття.</p>

    <p>Юлій Цезар – пише віце-адмірал США Генрі Л. витрачав 75 центів на кожного вбитого ворога. У 1800 році Наполеон витрачав 3000 доларів на вбитого ворога. В першу світову війну витрачали 21 тисячу доларів на вбитого ворога. В Другу Світову війну витрачали200 тисяч доларів на кожного вбитого ворога солдата. Із газет Молода Гвардія 21.02.1968 року.</p>

    <p>Я змушений нагадати людству і ще раз у своїх мемуарах, як учасник двох воєн Громадянської і Вітчизняної про злочини Фашизму та витрати на війні капіталістичного світу.</p>

    <p><h2 class="title_2">Друга Світова війна</h2></p>

    <p>Друга Світова війна в Європі та Азії розгорталася з 1938-1945 роках. Німецько фашистська армія Гітлера розв’язала війну на Заході. 1939 року Англія та Франція заявили про те, що вони дають гарантію державної незалежності Польщі, Греції, Румунії та Туреччині, яким загрожували фашистські загарбники. Разом з тим Англія та Франція почали переговори з Радянським Союзом, про способи протидіяти Німецько-Фашистській агресії. Англія і Франція лише маскувались, вони змушені вести переговори під тиском робітників та прогресивних сил. В Англії та Франції була ціль натравити Гітлерівський фашизм на Радянський союз. Вони намагались втягнуть Радянський Союз у війну з Німеччиною, не зв’язуючи себе ніякими зобов’язаннями, і самім лишитись в тіні, осторонь. Ведучи переговори з С.Р.С.Р. Англійський уряд в той же час почав таємні переговори з Німецьким урядом. Пропонуючи Гітлеру укласти пакт про не напад та угоду про поділ сфер впливу в світовому масштабі. Була зроблена Англією пропозиція включить в число країн, що мали бути поділені, Радянський Союз.  Англія обіцяла Гітлеру припинити переговори з С.Р.С.Р. Англія відмовлялась від гарантій незалежності Польщі видавши її Гітлеру, як було це зроблено з Чехословаччиною. В той час Радянський Союз, Радянський уряд пособляв Китаю проти Японії і авіацією і матеріально. 1939 року 29 липня, Японія, Японські самураї вчинили збройний напад на Радянську територію в районі Владивостоку в районі озера Хасан. Вони хотіли штиком прощупати силу Радянського Союзу, силу Червоної армії та його готовність до відсічі. Відсіч була дана справедлива. Японські самураї на озері Хасан були розгромлені.</p>

    <p>В літку 1939 року 11 липня значні Японські сили вторглись в районі Хал-Кін-Гола на територію Монгольської народної республіки. Монгольська Народна Республіка та з Радянським Союзом був укладений договір який зобов’язував про взаємо допомогу. Ми зобов’язані допомогти Монголії. Японські самураї в районі річки Хан-Кіл-Гол вели бої місцевого значення і цим часом з Китаю з фронту підтягували сили свої. </p>

    <p>17 серпня Японці возобновили наступ. Радянсько-Монгольські частини і наша славна Червона армія 20 серпня за 8 днів боїв оточили японську групіровку і повністю розгромили японських самураїв. Японці втратили 60000 чоловік. З них 25000 солдат убито. Напад японських самураїв було відбито з великими втратами для Японії. І отак закінчилась Японська авантюра прощупування штиком. Радянському Союзу загрожувала війна на заході та на далекому сході.</p>

    <p>1939 року Радянський Союз, аби відтягнути загрозу війни, уклав договір про ненапад і дружбу з Гітлерівською Німеччиною. Договір з Німеччиною відтягнув війну на півтора року, що дало можливість підготуватись до війни.</p>
	
    <p>1 вересня 1939 року Німеччина напала на Польщу. Пан Пілсудський не бажав у спілці з Радянським Союзом дати відсіч Німецькому агресору. Польський уряд Пільсудьського капітулірував перед Німеччиною. </p>

    <p>Уряд Англії і Франції на початку вересня 1939 року Оголосили війну Німеччині. Так почалась друга світова війна. </p>

    <p>17 вересня 1939 року Червона армія перейшла Польський кордон. За короткий час зайняла Західну Україну та Західну Білорусь. Ці області возз’єднались з Радянською Україною та Радянською Білорусією в єдині держави Українського та Білоруського народів.</p>

    <p>Восени 1939 року Червона армія вступила в Латвію, Литву та Естонію. З урядами цих держав укладено договір з С.Р.С.Р. про взаємну допомогу.
    Під впливом народних мас в червні 1940 року в Литві, Латвії та Естонії відбулася зміна урядів. Влада перейшла в руки прогресивних сил.</p>

    <p>13 серпня 1940 року Верховна Рада С.Р.С.Р. прийняла до складу С.Р.С.Р. Литву, Латвійську та Естонську Радянські Соціалістичні республіки. До Радянського Союзу приєдналися Бессарабія та Західна Буковина.</p>

    <p>Англія та Франція провокували Фінляндію на війну з Радянським Союзом. Англія та Франція давала Фінляндії зброю та обіцяла допомагати технікою та живою силою у війні проти Радянського Союза. </p>

    <p>Фінляндія почала війну загрожуючи лінією Манергейна Радянському Союзу. Своїми укріпленнями на початку 1940 року. А в березні 1940 року армія Фінляндії була розгромлена і Фінляндія в Москві підписала мирний договір про ненапад на  С.Р.С.Р.</p>

    <p>1940 року в квітні Гітлерівська армія вторглась в Скандинавію. Захопила Данію, Норвегію. У травні вона перейшла на західний фронт, швидко окупувала Голландію, Бельгію. Англійські експедиційні сили у Франції і Бельгії зазнали поразки і були розгромлені. Кинувши зброю вони поспішно евакуювались в Англію, а розбита французька армія відступала вглиб країни.</p>
    <p>22 червня 1940 року Французький уряд капітулірував. Німці захопили Париж. Франція була розбита. Англія залишилась у війні з Німеччиною один на один. В квітні 1941 року Гітлерівці напали на Югославію і Грецію. Захопивши їх Німеччина увела свої війська у Болгарію, Угорщину, Румунію, Чехословаччину і Фінляндію. Вся Західна Європа таким чином була окупована Фашистською Німеччиною і опинилась в руках Гітлера. </p>
    <p>Залишився Союз Радянських Соціалістичних Республік.</p>
    <p><h2 class="title_2">Підготовка Радянського Союзу до війни</h2></p>
    <p>В 1919 році Червона армія мала в Росії на озброєні 47 стр. дивізії, 5500 гармат. 1932 року Червона Армія мала 14000 гармат. 1939 року Червона Армія мала 56000 гармат. На базі індустріалізації зростання оборонної промисловості відбулося технічне переозброєння армії, флоту. Наприклад у 1939 році порівняно з 1930 роком кількість танків збільшилась в 43 рази, літаків в 6,5 раз, протитанкової 70 раз. </p>
    <p><h2 class="title_2">Велика Вітчизняна війна</h2></p>
    <p>1941 року 22 червня в 4 години ранку Фашистська Німеччина віроломно напала на Радянський Союз, на нашу країну, на наш великий миролюбний Радянський Союз, на нашу рідну Україну і цим порушила мирну творчу працю радянських людей. Почалась велика Вітчизняна війна. В цій війні вирішувалось питання життя і смерті Радянської держави. Фашистська Німеччина з Гітлером намагались знищити першу в світі Радянську Соціалістичну державу, 6 років вирувала Друга Світова і Вітчизняна війна. В цю війну було втягнуто громадян 61-і держави 80 % населення планети. 110 міліонів солдатів і офіцерів було мобілізовано в другу Світову війну. Війна завдала величезної шкоди воюючим державам. Загальні витрати на війну 4 триліона доларів, витрати всього світу. Під час війни загинуло 55 міліонів чоловік в 5 разів більше чим в Першу світову війну. 50 міліонів чоловік поранено, нароблено калік. 145 міліонів жертв війни які перебували в концтаборах. На Радянсько-Німецькому фронті було знищено основні сили фашизму. 607 дивізій Гітлерівської армії. На Американсько-Англійсько-Німецькому фронті 176 було знищено фашистських дивізій. Радянська армія знищила 1500 кораблів що й привело Гітлерівську Німеччину до краху. Наші союзники з відкриттям другого фронту на Заході Англія та США зволікали, затягували. Весь тягар війни ліг на плечі народу С.Р.С.Р. </p>
    <p>1944 року 6 червня Союзні війська Англії та США висадили великий десант в північній Франції. В операції брали участь 4000 кораблів 11000 літаків, 6000м морських гармат. Це було відкриття другого фронту. За весь час було знищено союзними військами 176 німецько фашистських дивізій, 1418 днів і ночей гриміла гігантська битва на Радянсько-Німецькому фронті, яка розгорнулась на величезному фронті від Баренцова до Чорного моря.</p>
    <p>1941 року 22 червня перший напад на себе прийняла Брестська фортеця. Є люди герої, є міста герої. Це фортеця герой Брест. Тут радянські воїни грудьми заступили шлях шаленому воєнному вихору, що налетів у неділю рано 22 червня 1941 року. Він здійнявся несподівано, підступно. На передодні був звичайний мирний день. З усієї області до Бресту приїхали школярі на огляд художньої самодіяльності. Ще й сонце не встигло визолотити верхівки дерев над тихими плесами Бугу, ще додивлялись свої рожеві ранкові сни безтурботні малята, а чорне полум’я суцільного вогню й диму обгорнуло прикордонну смугу. 500 ворожих артилерійських установок щохвилини вивергало чотири тисячі снарядів, гітлерівські бомбардувальники скидали з неба смертоносний вантаж. І все фортечне подвір’я, яке за лічені секунди можна пробігти з краю в край. Море вогню – хіба втриматися? Фашистські генерали не забарились доповісти фюреру, що фортеця взята, а острівець звитяг тримався ще півтора місяця. Воїни які лишились живими не випускали гвинтівок з рук, билися з ворогом до останніх набоїв. Героїчний гарнізон складали представники 30 національностей. Але Батьківщина в них була одна і вони мужньо, героїчно боронили її. Бійці захищали кров’ю і життям фортецю від німецьких варварів. На 45 день фашисти взяли фортецю коли вже всі бійці пали смертю хоробрих. Залишився лише один майор П. Гаврилов тяжко поранений. Непритомного взяли фашисти в полон. Сьогодні у легендарній фортеці звелено меморіальний комплекс на честь захисників Бреста. Якому стояти віки.</p>
    <p>У ході контрнаступу, Радянських військ під Москвою, що почався 5-6 грудня 1941 року ворогу було завдано великої поразки. Під Москвою ворог втратив понад 500000 солдатів і офіцерів. 2500 гармат, 1300 танків. На кінець грудня Гітлерівці були відкинуті на Захід на 100-250 кілометрів. Під час зимового наступу під Москвою Радянські війська розгромили близько 50 ворожих дивізій і був остаточно зірваний план «блискавичної війни» та розвіяний план про непереможність фашистської армії. 16 листопада на Москву коло Дубосекова зайняли оборону бійці 28 Панфіловської дивізії. Політрук сказав «Велика Росія, а відступати нам нікуди позаду Москва». По дорозі на Москву йшло більше 20 німецьких танків. Всі танки були підбиті, спалені. Панфіловці не допустили німецькі танки на Москву, але самі полягли смертю хоробрих.</p> 
    <p>У героїчній боротьбі Великої Вітчизняної війни немеркнучою сторінкою ввійшов подвиг неприступної фортеці на Неві Ленінграда. Цілу групу армій «Північ» у складі 32 піхотних, 4 танкових, 4 моторизованих дивізій кинули фашисти на Ленінград. У вересні вже був оточений Ленінград. За декілька місяців наступу фашисти втратили під Ленінградом 350000 солдат і офіцерів. З вересня 1941 року, коли навколо Ленінграда замкнулось кільце ворожого оточення почалась 900 денна блокада. Трудящі Ленінграда взялись до зброї. На фронт вирушило 14 дивізій. Ленінград жив, боровся, на заводах Ленінграда ремонтувалась військова техніка. 1941 року ленінградці послали на фронт 713 танків, 480 бронеавтомобілів, 58 бронепоїздів, 10000 гранат, мін та снарядів. Хліба видавали робітникам 250 грам, а службовцям 125 грам. 13 липня 1941 року в Ленінграді було організовано та послано на фронт 30 партизанських загонів. До Ленінграду на фронт прибувала німецька 11 армія під командуванням Фон Манштейна. Йому Гітлер доручив розправлятись з містом Ленінград. 12 січня 1943 року почався наступ Радянської армії Ленінградсько-Волховського фронтів при підтримці Балтийського флоту. 18 січня 1943 року о 9 години 30 хвилин блокаду було прорвано. А повністю було знято блокаду Ленінграда в січні-лютому 1944 року в наслідок розгрому німецько-фашистських військ.</p>
    <p>Безсмертна слава Сталінграда. Сталінградська битва продовжувалась шість з половиною місяців, або двісті днів та ночей. Сталінградська битва мала два періоди з 17 липня по 18 листопада 1942 року оборонний період, а з 18 листопада 1942 по 2 лютого 1943 року наступальний. На Волзі вирувала битва за Сталінград під гаслом «Відступати нікуди, за Волгою землі для нас немає». Приймало участь у битві за Сталінград 2 міліонна солдат та офіцерів, 2500 гармат та мінометів, 2000 танків, 2000 літаків.</p>
    <p>В Сталінградській битві було розгромлено 32 дивізії, 3 бригади, 300000 групіровка німецько-фашистських військ в.т.п. 91 тисячу взято в полон солдат, 2500 офіцерів, 24 гармати та фельдмаршал Паулюс. У запеклих боях між Волгою та Доном з липня по листопад 1942 року гітлерівці втратили 700000 солдат та офіцерів, більше як 1000 танків, 2000 гармат та мінометів, понад 1400 літаків. Місто Сталінград захищала 62 армія, командуючий генерал В.І. Чуйков. Командуючий фронтом Сталінградської битви Василевський, Жуков, Яременко, Ватутін, Рокосовський. 1942-1943 року зимою німецькі фашисти зазнали великої поразки під Сталінградом. Сталінград був початком кінця фашистської держави. Жадоба перемоги Гітлера штовхала на нові авантюри.</p>
    <p>Фашистське командування вирішило завдати головного удару нашій славній Радянській армії в районі Курсько-Орловського виступу. Операція називалась «Цитадель». Наступ на Курсько-Орловському виступу гітлерівці готували старанно. Сюди було стягнуто 50 німецьких добірних дивізій, 900 тисяч солдат, 10000 гармат та мінометів, 2700 танків, 2000 літаків. Фашисти мали найновіші танки «Тигри», «Пантери», самохідні гармати, винищувачі бомбардувальники «Фоке-Вульф», «Хеншелі 129». Наша розвідка розкрила задум фашистів, вести наступ на Курська-Орловському виступі. Була створена глибока оборона на вісім смуг та рубежів, на глибину 250-300 кілометрів, приймали участь Центральний, Воронежський та Степний фронти під командуванням В.К. Рокосовського, М.Ф. Ватутіна та І.С.Конева. Було два етапи оборонний та наступальний. Битва точилася 50 днів з 5.07.1943 року по 23.08.1943 рік. Завдання було таке. В оборонних боях вимотати, обезкровить ворога, а потім розгромить.</p>
    <p>На Центральному та Вороніжському фронтах було зосереджено 1330000 солдат, 20000 гармат та мінометів, 3600 танків, 3130 літаків. «Цитадель» почала свою операцію о 5 годині 05.08.1943 р. На Центральному і на Вороніжському о 6 годині. Сім діб на величезних просторах вдень і вночі точились кровопролитні бої. Радянські воїни ворога знекровили і наступ ворога зупинили. Це була грандіозна танкова битва Другої Світової війни, якої на знала всесвітня історія. 5 серпня було звільнено від фашистських загарбників Орел і Бєлгород. Радянські війська розгромили 30 ворожих дивізій. Противник втратив 500000 солдат та офіцерів. 1500 танків, 3000 гармат і мінометів 3500 літаків. Агресорам необхідно пам’ятати урок Курська-Орловської битви. Перемогу Радянської зброї.</p>
    <p>Наша Батьківщина на міцному замку, яку охороняє щит і меч. Сучасний вік, ракетна зброя, але це буде залежать від ракетника, яким надійним буде цей щит та яким разючим буде цей меч.</p> 
    <p>Після тривалої оборони столиці України м. Києва, 09.09.1941 року німецько-фашистські орди вдерлися в м. Київ. Який перебував під п’ятою фашистів 778 днів. 6 листопада 1943 року м. Київ було звільнено від фашистських банд 1-м Українським фронтом.</p>
    <div class="button"><p><a href="page 2.html"> 2,</a><a href="page 3.html"> 3.</a></p></div>
</body>
</html>
